rnnnnnrro.

Quo tempore ad veteres Vergilii interpretes edendos adgre-
diebar, ab Hermanno Hageno, amico, petivi, ut eam operis
partem, quae ad bucolica et georgica Vergilii pertineret, curandam
susciperet: atque lubens ille meis se precibus obsecuturum esse
promisit, cum praesertim Bernensibus ad illa carmina scholiis editis
ad id munus se in primis paratum esse suo iure speraret. nunc
ut idem Serviani certe commentarii editionem repeterem, duabus
maxime causis factum est. nam curn libri manu scripti, e quibus
ea quae hoc fasciculo continentur edita sunt, praeter Bernensem 363
omnes a me conlati essent, non satis cavisse me videbam, ut eis
quae ipse exscripsissem, alius sine erroris periculo uteretur. itaque
critico instrumento ea quae esse debet fides et auctoritas non vi-
debatur parari posse, nisi ita ut omnia quae enotassenr in Hageni
usum transcriberem: qua re futurum fuisse intellegitur, ut labor
noster inutiliter augeretur ac prope duplicaretur. deinde verendum
erat, de ea quae recte et iure postulatur operis aequabilitate ne·
quid detraheretur, si Serviani ad bucolica et georgica commentarii
ab alio ederentur, atque ab eo qui Aeneidis commentarios edidisset.
Hagenus alteri huius voluminis parti adornandae praeerit, qua con-
tinebuntur Veronensia scholia, Probi qui fertur in bucolica et ge-
orgica commentarius, Iunii Filargirii bucolicorum duae explana-
tiones, georgicorum expositiones Laurentiano plut. 45 cod. 14,
Parisino 7960, Leidensi 135 (Burmanni G) servatae. idem Hagenus
indicum confectionem, rem operosissimam, suscepit.

De libris, quibus in ipsius Servii commentario recensendo usus
sum, in primi voluminis praefatione dixi: de Bernensi 363 (Β)
p. nxxvnsq, de Caroliruhensibus 186 et 116 (Α) p. Lxxvm
et cxxx, de Parisino 7959 (P) p. nxxxvnrsq, de Hambur-
gensi (H) p. Lxxxrsq, de Monacensi 6394 (Μ) p. cxxxnu
item quae ratio inter libros in Francia exaratos (PH) et eos, qui

Scoticorum monachorum sedulitati deberi videntur (ΒΜ), inter·
. a*

 

